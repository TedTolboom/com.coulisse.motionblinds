ONTDEK MOTIONBLINDS

Motionblinds is een baanbrekende automatiseringsoplossing voor raambekleding, waarmee gemotoriseerde raambekleding voor iedereen bereikbaar is. De raambekleding kan heel eenvoudig worden ge√Ønstalleerd en vanaf iedere plek en op iedere gewenste manier worden bediend. Ontdek de eindeloze keuzemogelijkheden om de oplossing te vinden die aan jouw eisen voldoet.

SLIMME RAAMDECORATIE

Slimme raamdecoratie past zich automatisch aan op jouw dagelijkse ritme en op natuurlijke elementen, zoals temperatuur en daglicht. Zelfs wanneer jij niet thuis bent. Dit maakt jouw slimme woning veiliger, comfortabeler en energiezuiniger. Ontdek de eindeloze mogelijkheden van Motionblinds.

GEBRUIK

Om je Motionblinds apparaten te verbinden met Homey moet je een Motionblinds Wi-Fi bridge in je lokale netwerk hebben. De bridge wordt geconfigureerd met de gordijnen die je nodig hebt via de originele Motionblinds app. Homey communiceert met een of meer bridges om de apparaten te bedienen die hieraan verbonden zijn. Je kunt de gordijnen ook koppelen aan een afstandsbediening. Let op dat afstandsbedieningen nuttig zijn voor Motionblinds apparaten, maar dat je deze niet toe kunt voegen aan de bridge of Homey. De afstandsbediening bedient het gordijn, en het gordijn meldt wat er gebeurt terug aan de bridge en aan Homey.

Om te zorgen dat Homey commando's naar de bridge kan sturen is een sleutel nodig. Deze sleutel moet ingesteld worden in de instellingen van de Homey Motionblinds app. Daar vind je ook de instructies hoe je aan deze sleutel kunt komen.

EVE MOTIONBLINDS

De nieuwe Eve Motionblinds productlijn wordt ook ondersteund door deze app, mits je ze via de Motionblinds Wi-Fi bridge aansluit omdat er op dit moment nog geen Matter ondersteuning voor Homey is.

BESCHIKBAARHEID

Motionblinds producten worden ontwikkeld door Coulisse en kunnen gevonden worden in raambekleding van diverse fabrikanten over de hele wereld. ROBBshop heeft een Doe-Het-Zelf kit om een normaal rolgordijn in een Motionblinds aangedreven slim gordijn te veranderen. Je kunt ook Motionblinds bediening krijgen in producten van Zonnelux, BSL raambekleding, Smartblinds.nl, Kwantum, Hornbach en vele anderen. Je kunt ook een winkel in de buurt vinden op de Motionblinds website.
